# beyondmachinesinternship

Откако се најавив на YieldCat.com и откога пробав дел од она што го нуди, сметам дека би можело да се додаде дел со подетално упатство и насоки за како да се изведат конкретни напади. Тоа би можело да се спроведе користејќи одредени водичи кои постапно би објасниле како да се спроведе нападот кај конкретниот систем на некој конкретен пример. Овие дополнителни упатсва уште повеќе би можеле да бидат поткрепени со кратки видеа или да бидат предложени корисни линкови кои би воделе до детални упатства или туторијали, со цел детално да се претстави ранливоста.
При успешно експлоатирање на ранливост на системот, за експлоатираната ранливост се прикажуваат насоки за како истата да се спречи или поправи. Корисно би било доколку овие насоки за подобрување на безбедноста се достапни и пред одреден корисник успешно да реализира одреден експлоит. Ова би можело да биде додадено во посебен дел каде би можело да се прочита повеќе за секоја ранливост.
Наведените подобрувања се препораки кои би можеле да се земат во предвид доколку главната цел е да се овозможи на оние кои ќе пристапат до YieldCat.com да научат повеќе за различните ранливости и типови на напади. Овие препораки може би не се соодветни доколку целта на системот е да се тестираат знаењата на оние кои ќе се обидат да ги искористат ранливостите. Сепак, дополнителните помошни материјали и насоки би можеле да бидат оневозможени при тестирање на знаењето. Овие препораки се засноваат на лично искуство и постои можност истите да бидат веќе имплементирани, па во тој слчај сметам дека корисно би било доколу пристапните точки до овие ресурси се повпечатливи и очигледни.
